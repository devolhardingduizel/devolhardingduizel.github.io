---
id: 2407
title: Een muzikale Blaasbende
date: 2018-03-20T16:45:22+00:00
author: Hilde van Stiphout
layout: post
guid: http://devolhardingduizel.nl/?p=2407
permalink: /een-muzikale-blaasbende/
categories:
  - Geen categorie
---
<table>
  <tr>
    <td width="47">
      &nbsp;
    </td>
  </tr>
  
  <tr>
    <td>
      &nbsp;
    </td>
    
    <td>
      &nbsp;
    </td>
  </tr>
</table>

Van november t/m januari was het overal in Duizel een muzikale bende. De kinderen van groep 5 en 6 van de basisschool maakten er (soms letterlijk en figuurlijk) een bende van op school, thuis en in de Smis! Zoals al enkele jaren te doen gebruikelijk krijgen de kinderen van basisschool Sint Jan een muziekproject aangeboden door Muziekvereniging de Volharding i.s.m. muziekschool Art4U.&nbsp;Groep 5 heeft acht weken een blaasinstrument bespeeld en daarmee op school en thuis aan de slag gegaan met noten leren spelen en samen muziek maken.&nbsp;Groep 6 heeft kennis gemaakt met alle mogelijke soorten percussie en leerden hoe zij met speciekuipen, emmers en blikken een ware slagwerkgroep konden vormen. Dit gebeurde onder de enthousiaste leiding van Pieter en Miranda van Art4U die dit in goede banen hebben weten te leiden.

Het resultaat van deze muzieklessen hebben de kinderen gepresenteerd op maandag 29 januari jl. op het podium van de Smis onder grote belangstelling van ouders, broertjes, zusjes, opa’s en oma’s. Samen met ons fanfareorkest, de percussiegroep en het leerlingenorkest.&nbsp;Dit werd met recht een echte “Blaas- en Percussiebende”!&nbsp;Het was geweldig om te luisteren naar wat de kinderen in die acht weken al geleerd hebben zoals het Carnavalsfestival (van de Efteling) en I feel good!&nbsp;Samen muziek maken blijkt toch wel heel erg leuk te zijn! Juf Miranda, directeur van de basisschool, haakte hierop in door aan te geven dat op school vanaf het volgende schooljaar aan de slag gegaan wordt met Impuls Muziekonderwijs. Nog meer mogelijkheden om muziek bij de kinderen brengen.

Het is bewezen dat muziek slim maakt! Het heeft een positieve invloed op de intelligentie en de sociale vaardigheden van de kinderen. Wat willen we eigenlijk nog meer?

&nbsp;