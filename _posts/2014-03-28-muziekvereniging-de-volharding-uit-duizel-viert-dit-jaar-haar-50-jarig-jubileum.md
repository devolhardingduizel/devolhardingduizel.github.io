---
id: 519
title: Muziekvereniging “de Volharding” uit Duizel viert dit jaar haar 50 jarig jubileum.
date: 2014-03-28T14:36:31+00:00
author: Koen
layout: single
permalink: /muziekvereniging-de-volharding-uit-duizel-viert-dit-jaar-haar-50-jarig-jubileum/
categories:
  - 50 Jarig jubileum
---
Op 14 september 1964 is de fanfare “de Volharding” opgericht door een aantal Duizelse  
muziekliefhebbers.  
De muzikanten kwamen grotendeels van muziekkorpsen uit de omliggende dorpen.  
Al snel had de fanfare 45 actieve muzikanten waarvan 15 slagwerkers voor de drumband.  
Daarna groeide de fanfare snel door naar ongeveer 60 actieve leden. Beide corpsen  
bereikten in de jaren tachtig en negentig de eerste afdeling.  
Een tiental jaren geleden werd de naam omgedoopt tot ”Muziekvereniging de Volharding” .  
Momenteel bestaat de muziekvereniging uit een fanfareorkest ( o.l.v. Robert Teeuwen) , een  
percussiegroep ( o.l.v. Jacques Lormans) en een opleidingsorkest.  
Het jubileumjaar zal op gepaste wijze gevierd worden. In mei hebben we een feestdag voor  
de leden en in september vieren we ons jubileumweekend.  
Op vrijdag 12 september is er een receptie in de Smis en op zaterdag 13 september staat  
het jubileumconcert gepland. Dit jubileumconcert zal één grote happening worden in  
samenwerking met zangkoor Multi Voices en de band Secret Stash.  
Verdere details van dit weekend volgen nog.