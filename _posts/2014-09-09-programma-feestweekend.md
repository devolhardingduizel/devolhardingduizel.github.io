---
id: 679
title: Programma feestweekend
date: 2014-09-09T21:50:25+00:00
author: Koen
layout: single
permalink: /programma-feestweekend/
categories:
  - 50 Jarig jubileum
---
Inmiddels kan niemand er meer omheen; 12, 13 en 14 september gaan we knallen!!

Op vrijdag starten we rond de klok van 18.00 uur met een rondgang door de vereniging (de vlaggen mogen uit), met aansluitend een receptie voor genodigden en **iedereen** die ons graag wil feliciteren.

Om 20.30 gaat de percussiegroep alvast een beetje los en de avond wordt feestelijk voortgezet met ‘A few good men’, een geweldige band uit Hapert, eerder gesignaleerd op Bladel kermis. Check ze maar eens op facebook.  **Voor wie liever wat later binnenvalt (na de receptie bijvoorbeeld),** **dat is geen enkel probleem, hoe meer zielen, hoe meer vreugd**. Wie na de receptie al weg wil, dat mag ook (maar dan mis je wel een feestje…)

Op zaterdag moeten we eerst bijkomen en uitslapen want ’s avonds is:

**HET JUBILEUMCONCERT!**

Een samenwerking van de Volharding met Multi Voices en de band Secret Stash die een schitterende avond op gaat leveren en waar al heel hard voor geoefend is. Er zijn nog enkele kaartjes verkrijgbaar (á 5 euro, incl. consumptie) en aan de deur kunt u ook nog een kaartje kopen. Maar let op; VOL=VOL.

**Het concert begint om 20.** **00 uur.**  **De tent is open vanaf 19.15 uur.**

Na afloop van het concert speelt de band nog even door zodat we ook hier weer een mooi feestje kunnen bouwen. En natuurlijk geldt weer hoe meer zielen, hoe meer vreugd!

Op zondag komen er een aantal korpsen van dorpen in de buurt naar Duizel om mee te delen in de feestvreugde. Zij zullen ook door de straten van Duizel rondtrekken en het zou leuk zijn als de straten dan ook versierd zijn. Dus loop even binnen bij de buren en regel wat vlaggetjes en ballonnen en maak er wat moois van. Alvast bedankt voor de medewerking!

Na de rondgang zorgt de **Red Color Band** voor een feestelijke afsluiting van het weekend**. Ook hier verwelkomen we graag zoveel mogelijk mensen, dus breng je buren en vrienden mee en kom gezellig meedoen in de tent op het Smisplein.**

Wij hebben er met z’n allen al veel zin in en hopen dat jullie allemaal komen om mee te feesten en te vieren dat we al 50 jaar kunnen rekenen op de muziekvereniging. Want zeg nou zelf, een dorp zonder fanfare is ook niks!

O ja, mocht je zin hebben om lid te worden van onze gezellige club, aarzel geen moment en meld je aan bij één van de leden of bestuursleden. In het weekend te herkennen aan het uniform, doordeweeks aan hun opgeruimde humeur en muzikale uitstraling!