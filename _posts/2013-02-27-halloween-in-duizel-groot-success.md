---
id: 349
title: Halloween in Duizel groot succes!
date: 2013-02-27T12:03:01+00:00
author: Koen
layout: single
permalink: /halloween-in-duizel-groot-success/
categories:
  - Algemeen
---
<span style="font-size: 15px;">Het Halloween- spektakel in Duizel van zaterdag 3 november was een groot succes. De aftrap met een dodentocht vanaf het Smisplein trok al veel publiek mee naar de Smis waar fanfare en percussiegroep van de Volharding om de beurt een paar minuten speelden. De opzet was zoals de Villa Volta in de Efteling; steeds een groepje naar binnen, muziek maken, mensen weer naar buiten en dan de volgende groep naar binnen. De ene keer speelde de fanfare, de andere keer de percussiegroep. Er was tot aan de sluitingstijd steeds nieuw publiek, wat het voor de muzikanten erg leuk maakte.</span>

Ondertussen was er buiten ook van alles te doen. Deze activiteiten werden door de mensen van scouting Jubam in goede banen geleid. Er was een tafelvuur waar je marshmallows kon roosteren en echte helden konden zich tegoed doen aan griezelsoep, afgerukte vingers en spokomel. Niet alleen de honger en dorst konden gelest worden, er was ook een verhalenverteller die enge en spannende verhalen vertelde en je kon een lampion maken van een blik. Handig voor de sint Maarten- optocht van de volgende zaterdag.

Natuurlijk waren het plein en de Smis zelf uitbundig versierd met pompoenen, spinnenwebben, spoken, heksen en nog veel meer. Het zag er prachtig uit. In de foyer was het gezellig druk want de mensen die naar de gospelmis van Multi-voices waren geweest bleven ook nog hangen. Hoe meer _zielen_ hoe meer vreugd ging hier zeker op.

Alle mensen die op één of andere manier mee hebben geholpen kunnen trots zijn op het resultaat en wie weet, volgend jaar weer?