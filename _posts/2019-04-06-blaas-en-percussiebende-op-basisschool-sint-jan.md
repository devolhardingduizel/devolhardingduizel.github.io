---
id: 2448
title: 'Blaas- en Percussiebende op basisschool Sint Jan'
date: 2019-04-06T19:58:21+00:00
author: Hilde van Stiphout
layout: post
guid: http://devolhardingduizel.nl/?p=2448
permalink: /blaas-en-percussiebende-op-basisschool-sint-jan/
categories:
  - Geen categorie
---
Vanaf 14 maart 2019 krijgen de kinderen van groep 5 en groep 6 van basisschool Sint Jan op donderdagmiddag muziekles van Art4U, in samenwerking met muziekvereniging de Volharding. In 8 weken leren ze op een blaasinstrument te spelen of&nbsp; leren ze alle facetten kennen van percussie/slagwerk onder leiding van Miranda Dijkstra en Pieter van den Broek van Art4U.

De eindpresentatie van dit muziekproject is een jaarlijks terugkerende happening op het podium van de Smis.

Op <u>zondag 19 mei</u>&nbsp;2019 was het zover! Met veel enthousiasme waren de kinderen gekomen om hun eindpresentatie ten gehore te brengen. Samen met ons fanfareorkest, de percussiegroep en het leerlingenorkest.

De grote zaal was afgeladen vol met ouders, broertjes, zusjes, opa’s en oma’s.

Het was geweldig om te luisteren naar wat de kinderen in die acht weken al geleerd hebben.

Dit jaar hebben we de presentatie in een ander jasje gegoten. Er werd door Inge van de Molengraft een prachtig verhaal verteld over dieren uit de dierentuin die wel eens een dagje uit wilde gaan. De dieren hadden het wel gehad in hun saaie hokken en gingen op weg met de bus. Ze kwamen langs de Efteling (en wij speelden het “Carnavalsfestival”); en ook naar het zee aquarium (en “The Kraken” werd gespeeld); ze kregen “introductieles” met muziek; de nijlpaarden gingen uit hun dak op “de Nijlpaardenwals” en de apen speelden “in het Apenhuis”. Sommige dieren gingen ook naar het Ziggo Dome en luisterden naar “the Martin Garrix’ themes”.

Helemaal los ging iedereen op “We will rock you”, waarbij Carlo Luijten op gitaar begeleidde. De dieren waren na afloop wel erg moe en gingen terug naar de dierentuin. Hans zong met de fanfare het lied “Leef!” En dit was meteen een geweldige afsluiting van een geslaagde Blaas- en Percussiebende.

<u><img class="size-medium wp-image-2449 alignright" src="http://devolhardingduizel.nl/cms/wp-content/uploads/2019/04/zoo-300x273.jpg" alt="" width="300" height="273" srcset="http://devolhardingduizel.nl/cms/wp-content/uploads/2019/04/zoo-300x273.jpg 300w, http://devolhardingduizel.nl/cms/wp-content/uploads/2019/04/zoo.jpg 450w" sizes="(max-width: 300px) 100vw, 300px" /></u>