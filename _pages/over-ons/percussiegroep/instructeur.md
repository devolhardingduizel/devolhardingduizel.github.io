---
title: Instructeur
permalink: /over-ons/percussiegroep/instructeur/
---
**Marcel van Vught** heeft in mei 2015 het instructeurs stokje overgenomen van de percussiegroep van de Volharding.

Marcel is geboren in Boxtel en momenteel woonachtig in St. Michielsgestel. Als kleine jongen begon hij bij de harmonie en kwam daar in aanraking met diverse muziekstijlen. Op het Conservatorium in Tilburg heeft hij zowel lichte muziek (1997) als klassieke muziek (1999) gestudeerd om vervolgens in 2005 zijn landelijk instructeurs diploma te behalen.

Naast het lesgeven, componeert Marcel eigen stukken voor diverse slagwerkgroepen, verzorgt hij workshops en staat hij voor een aantal slagwerkgroepen, zoals Slagwerkgroep Concordia uit Hilvarenbeek en de Notenkrakers uit Vorstenbosch. Verder is hij zelf ook actief als slagwerker in diverse uiteenlopende formaties van Jazz, latin, commerciÃ«le muziek tot aan harmonie, fanfare en bigbands.

Deze muzikale duizendpoot is ook actief in de marching wereld en zit in het bestuur van de PAS (= Chapter Holland) dat jaarlijks diverse slagwerkprojecten/-doelen organiseert.
