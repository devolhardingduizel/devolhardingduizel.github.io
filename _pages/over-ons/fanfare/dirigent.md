---
title: Dirigent
permalink: /over-ons/fanfare/dirigent/
---
# Dirigent

Sinds februari 2015 staat het fanfare orkest onder de bezielende leiding van **Gert Verrydt**.

Gert Verrydt is afkomstig uit het Belgische Poppel en begon op 5 jarige leeftijd met saxofoonlessen. Eerst bij de plaatselijke fanfare en later in de muziekschool. Al snel is hij naast saxofoonles ook slagwerklessen gaan volgen en enkele jaren daarna ook nog trompetles. Na zijn middelbare school heeft hij gekozen voor het Conservatorium in Tilburg. Tijdens zijn saxofoonstudie werd de aandacht getrokken door het dirigeren waardoor een opleiding tot dirigent een logisch gevolg was na zijn afstuderen. In 2013 heeft Gert dan ook zijn bachelor-diploma HaFa-directie gehaald m.m.v. Koninklijke Fanfare de Kunstminnaars uit Kasterlee (België), één van de orkesten waar hij op dit moment ook dirigent is.

Naast de fanfare van Kasterlee staat hij ook wekelijks op de bok bij het jeugdorkest van Harmonie Sub Umbra uit Veldhoven en Muziekvereniging St. Willibrordus uit Casteren. Naast het dirigeren is hij ook actief als docent bij verschillende muziekverenigingen en speelt hij als saxofonist in verschillende ensembles (saxofoonkwartet, blazerstrio en saxofoonorkest).

Zie ook [gertverrydt.be](http://gertverrydt.be/) en [muziekcentrumverrydt.be](https://muziekcentrumverrydt.be/)