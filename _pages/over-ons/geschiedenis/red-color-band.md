---
title: Red Color Band
permalink: /over-ons/geschiedenis/red-color-band/
---
Dat fanfare “De Volharding” een bloeiende vereniging is met vele talenten mag blijken uit de oprichting in 1992 van de “Red Color Band”. De “Red Color Band” is ontstaan uit een 16–tal bevriende fanfaremuzikanten met de bedoeling uit te groeien naar een swingende feestband waarin allerlei vormen van muzikale expressies tot uitdrukking komen. De band bestond uit blazende muzikanten aangevuld met gitaar, basgitaar, keyboard, drums, percussie en zang.
Het repertoire bestond vooral uit covers van vele gerenommeerde bands uit binnen- en buitenland waaraan door de “Red Color Band” onder leiding van René Castelijns vaak een geheel eigen karakter werd gegeven.
De band heeft een goede regionale bekendheid gekregen, vooral door optredens op diverse festivals en feesten.

De “Red Color Band” was jarenlang bij feestelijke evenementen of gezellige momenten in Duizel en verre omgeving niet weg te denken en gaf een extra bijzondere dimensie aan muziekvereniging “De Volharding”.

<!---
TODO: Foto
--->

Helaas viel in april 2007 het doek voor de Red Color Band en hebben zij met een spetterend optreden in De Donk in Duizel afscheid genomen van een groot publiek.
